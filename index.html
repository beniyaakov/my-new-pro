<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=, initial-scale=1.0" />
    <title>Document</title>
    <link rel="stylesheet" href="./style.css" />
  </head>
  <body>
    <header>
        <div class="sticky">
            <p>יונה בוגלה</p>
        </div>
        <br>
        <br>
        <br>
        

        <div class="i">
            <img src="./img/יונה_בוגלה.jpg" alt="" />
          </div>
          
          >
    </header>
    <section>
        <br>
        <br>
        <br>
        <br>
      <p>
        יונה בוגלה, נקרא גם יונה (בן) נפתלי, (1908 – אוגוסט 1987) היה מחנך ואיש
        ציבור יהודי-אתיופי שהיה מנהלה של רשת החינוך של ביתא ישראל באתיופיה.
        <br />במשך שנים פעל לחיזוק הקשר בין יהודי התפוצות לקהילת ביתא ישראל
        ולמדינת ישראל ולהעלאתם לישראל.
      </p>
    </secti.on>

    <main>
<p>
    קורות חיים
בוגלה נולד ב-1908 בכפר היהודי וולקה, הסמוך לעיר גונדר. הוריו היו בירו בוגלה ובלטו רדא. שמות אחיו: מקונן, נגוסה, סלמון (סבה של טהוניה רובל), אקלט, היבסט, איניאו, אטנו, ומטקו (מפקד משטרת מחוז שיוואה). בילדותו יונה היה רועה צאן ומאוחר יותר החל ללמוד בבית הכנסת המקומי של ליקה כהנת ברוך אדהנן קרוא וכתוב באמהרית ולימודי קודש. ב-1921 ביקרו בוולקה ד"ר יעקב פייטלוביץ' ופרופ' תאמרת עמנואל, וכאשר עזבו את הכפר, יונה הצטרף אליהם והחל ללמוד בבית הספר העברי שבאדיס אבבה. ב-1923 נשלח בוגלה יחד עם עוד ארבעה נערים ללמוד בבית הספר תחכמוני שבירושלים, כעבור שנתיים עבר בוגלה יחד עם מקוריה צגיה ללמוד בפרנקפורט שבגרמניה. ב-1929 החל ללמוד במכון אשר (Institute Ascher) שב ב-Bex שבקנטון וו שבירתו לוזאן שבשווייץ. לאחר מכן למד בבית הספר של כי"ח שבפריז, צרפת. ב-1931 שהה יונה בוגלה בגרמניה ולמד לקראת תואר ראשון באוניברסיטת היידלברג. עם פתיחתו המחודשת של בית הספר היהודי באדיס אבבה, נקרא יונה לשוב לאתיופיה טרם סיום לימודיו על ידי ד"ר פייטלוביץ ופרופ' תאמרת.

ב-1931 שב לאתיופיה כדי לשמש מורה בבית הספר העברי תחת הנהלתו של עמנואל.[1]

עם כיבוש אתיופיה בידי איטליה ב-1936, בית הספר סבל מקשיי תקציב ויונה וחברו הטוב היילו דסטה סייעו בתחזוקו עם גיוסם לצבא עבר הניהול למנגיסטו יצחק עד שנסגר. יונה גויס לחיל הרפואה ושימש כמתורגמן בצלב האדום האתיופי. עם חזרת השלטון האתיופי ומכיוון שבימים ההם בית הספר באדיס אבבה היה סגור, נאלץ יונה לחפש משרה אחרת. וב- 1941 יונה נבחר לנהל את מחלקת התרגום במשרד החינוך. יונה נבחר למשרה זו בזכות כישרונו יוצא הדופן לשפות כאשר הוא שולט בצרפתית, עברית, אנגלית, גרמנית, יידיש, איטלקית, אמהרית, געז, אורומאית וטיגרית. תפקידה של המחלקה אותה ניהל היה לתרגם ספרי לימוד שונים משפות אירופיות לאמהרית ולהפיצם לכלל בתי הספר. בשנת 1945 נישא לטַיִיטוּ קֵלְקֵלה ונולדו לזוג נולדו שמונה ילדים: אפרים, זכריאס=זאוודו, רות, אסתר, עמנואל, ישעיהו, ישראל ואליאס.

במקביל לעבודתו במשרד החינוך, המשיך יונה לעסוק בנושאי הקהילה ונפגש עם אישים מאתיופיה וישראל על מנת להטיב את מצבם של יהודי אתיופיה במקום מושבם באתיופיה. עם הקמתה של מדינת ישראל ב-1948, יונה החל לפעול ביתר מרץ להקמת מוסדות חינוך ברחבי אתיופיה ללימוד כללי, לימודי יהדות ועברית, דאג לפתיחת מרפאות, הקמת בתי כנסת ומרכזים חקלאיים ובמקביל פעל במרץ תוך יצירת קשר עם גורמים ישראליים לקראת עלייה למדינת ישראל. ביתא ישראל סבלו מאוד על רקע יהדותם משכניהם וכן מהמיסיון שניסה ללא לאות להמיר את דתם ויונה יחד עם הקייסים ומנהיגי הקהילה פעלו יחד לשיפור תנאיהם של הקהילה.
</p>
<p>
    כאיש הסוכנות: 1978-1953
ב-1953 התפטר מתפקידיו בממשלה והחל ללמד בבית הספר העברי שהוקם באסמרה למען ביתא ישראל שבוגריו הראשונים נשלחו יותר מאוחר ללמוד בישראל בכפר הנוער כפר בתיה. כאשר חזרו נערי כפר בתיה לאתיופיה, נסגר בית הספר באסמרה ובמקומו קמו בתי ספר נוספים בכפרים היהודיים. יונה בוגלה היה המייסד והמנהל של בתי הספר היהודים באתיופה של הסוכנות היהודית.

ב- 1966 הוזמן והשתתף בטקס חנוכת המשכן הכנסת החדש.
</p>
<p>
    בישראל: 1987-1979
ב-1979 הורתה הממשלה האתיופית לסגור את בתי הספר של אורט בטענה של פעילות לאומית-ציונית. מורי בתי הספר היו מבוקשים ורבים מהם יצאו את גבולות המדינה דרך סודאן והגיעו לישראל.

בימים אלה חייו של יונה היו בסכנה, ולאחר ניסיונות שונים להעלותו ארצה, גם על ידי מדינת ישראל, הצליח יונה להשיג אשרת יציאה בעזרתו של איילה גולטה, ביתא ישראל שהתגורר באדיס אבבה, אשר שימש כערב. בסיועו של גראנום ברגר, נשיא ארגון הסיוע לביתא ישראל בארצות הברית, נרכשו כרטיסי הטיסה. לבסוף, ב-19 באוקטובר 1979, עלו יונה, אשתו ובתו לטיסה מאדיס אבבה לאתונה ולמחרת הגיעו לישראל. עם הגעתו לישראל פעלו בה כבר ארגונים למען עליית הקהילה, הצטרפותו של בוגלה לקריאות העלייה רק חיזקו והעלו את המודעות. ב-15 בנובמבר נאם בוגלה באספה הכללית של הפדרציה היהודית במונטריאול ושבה נכחו כ-3,000 ממנהיגי יהדות צפון אמריקה והסביר את הצורך בעלייה המונית דחופה של בני קהילתו. בזכות נאומו המרגש התקבלה באותו היום החלטה היסטורית להכרה בזכיותיהם של ביתא ישראל כשאר יהודי התפוצות.[2][3] ב-1984 זכה יונה לראות את חלק מהקהילה שכל כך אהב ודאג לה עולה לישראל במסגרת מבצע משה. יונה עבר בין מרכזי הקליטה לקבל את העולים החדשים ולברך אותם.

באוקטובר 1985, התקיים טקס במעמדו של שלמה הלל – יושב ראש הכנסת, חברי כנסת, שגריר ארצות הברית בישראל, אורחי כבוד ומנהיגים של ביתא ישראל. בטקס זה קיבל יונה את אות הנגיד תוך הוקרה עבור שנות פועלו, על המאבקים הארוכים והקשים שניהל, על כך שעודד ונתן תקווה לעמו בזמנים שבהם לא הייתה תקווה באופק ועל כך שפעל לאורך כל הדרך ללא משא פנים תוך אמונה שלמה לזכויותיהם של ביתא ישראל.

יונה בוגלה נפטר ב-19 באוגוסט 1987 בגיל 79 ונקבר ליד מורו, פרופ' עמנואל בחלקת גדולי האומה בהר המנוחות בירושלים, סמוך לקברו של הנשיא השני יצחק בן צבי.
</p>

    </main>

    <footer>
        <a
        href="https://he.wikipedia.org/wiki/%D7%99%D7%95%D7%A0%D7%94_%D7%91%D7%95%D7%92%D7%9C%D7%94"
        >וויקיפדיה</a>
    </footer>
  </body>
</html>
